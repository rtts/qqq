Om de hoofdprijs te winnen in een tv-programma moet een deelnemer kiezen uit
drie deuren. Na deze keuze opent de presentator één van de niet gekozen
deuren en laat zien dat er geen prijs achter zit. Maakt de deelnemer meer,
minder, of evenveel kans om te winnen door nu van keuze te wisselen?

Hints

1. De presentator zal nooit als eerste een deur openen waar een prijs
achter zit
2. Stel je voor dat er niet drie, maar honderd deuren zijn, en de
presentator 98 deuren opent waar geen prijs achter zit
3. Wat is de kans om te winnen als je niet van keuze verandert?

Het juiste antwoord is: Meer

De verklaring

De kans om te winnen als je niet van deur verandert is gelijk aan de kans
dat je in de eerste instantie de juiste deur kiest: één derde. De kans om te
winnen als je wel van deur verandert is dus twee derde.

Bronnen

Monty Hall Problem (Wikipedia): http://en.wikipedia.org/Monty_Hall_Problem
